<!doctype html>
<html lang="kab" dir="ltr">
  <head>
    <meta charset="utf-8">
    <link rel="stylesheet" href="../../css/main.css">
    
    <meta name="viewport" content="width=device-width, initial-scale=1.0, maximum-scale=1.0, minimum-scale=1.0"/>
    <!-- Begin Jekyll SEO tag v2.7.1 -->
<title>Asefrek anamkan n yileqman 2.0.0 | Semantic Versioning</title>
<meta name="generator" content="Jekyll v3.9.0" />
<meta property="og:title" content="Asefrek anamkan n yileqman 2.0.0" />
<meta name="author" content="Tom Preston-Werner" />
<meta property="og:locale" content="en_US" />
<meta name="description" content="Semantic Versioning spec and website" />
<meta property="og:description" content="Semantic Versioning spec and website" />
<link rel="canonical" href="index.html" />
<meta property="og:url" content="https://semver.org/lang/kab/" />
<meta property="og:site_name" content="Semantic Versioning" />
<meta name="twitter:card" content="summary" />
<meta property="twitter:title" content="Asefrek anamkan n yileqman 2.0.0" />
<script type="application/ld+json">
{"description":"Semantic Versioning spec and website","headline":"Asefrek anamkan n yileqman 2.0.0","url":"https://semver.org/lang/kab/","@type":"WebPage","author":{"@type":"Person","name":"Tom Preston-Werner"},"@context":"https://schema.org"}</script>
<!-- End Jekyll SEO tag -->

  </head>
  <body>
    <ul class="nav lang" dir="ltr">
      
      
        <li class="language language-ar">
          <a rel="alternate" lang="ar" hreflang="ar"
            
              href="../ar/index.html"
            
            >العربية (ar)</a>
        </li>
      
        <li class="language language-bg">
          <a rel="alternate" lang="bg" hreflang="bg"
            
              href="../bg/index.html"
            
            >Български (bg)</a>
        </li>
      
        <li class="language language-ca">
          <a rel="alternate" lang="ca" hreflang="ca"
            
              href="../ca/index.html"
            
            >català (ca)</a>
        </li>
      
        <li class="language language-cs">
          <a rel="alternate" lang="cs" hreflang="cs"
            
              href="../cs/index.html"
            
            >čeština (cs)</a>
        </li>
      
        <li class="language language-de">
          <a rel="alternate" lang="de" hreflang="de"
            
              href="../de/index.html"
            
            >Deutsch (de)</a>
        </li>
      
        <li class="language language-en">
          <a rel="alternate" lang="en" hreflang="en"
            
              href="../../index.html"
            
            >English (en)</a>
        </li>
      
        <li class="language language-es">
          <a rel="alternate" lang="es" hreflang="es"
            
              href="../es/index.html"
            
            >español (es)</a>
        </li>
      
        <li class="language language-fa">
          <a rel="alternate" lang="fa" hreflang="fa"
            
              href="../fa/index.html"
            
            >فارسی (fa)</a>
        </li>
      
        <li class="language language-fr">
          <a rel="alternate" lang="fr" hreflang="fr"
            
              href="../fr/index.html"
            
            >français (fr)</a>
        </li>
      
        <li class="language language-he">
          <a rel="alternate" lang="he" hreflang="he"
            
              href="../he/index.html"
            
            >עברית (he)</a>
        </li>
      
        <li class="language language-hin">
          <a rel="alternate" lang="hin" hreflang="hin"
            
              href="../hin/index.html"
            
            >हिन्दी (hin)</a>
        </li>
      
        <li class="language language-hr">
          <a rel="alternate" lang="hr" hreflang="hr"
            
              href="../hr/index.html"
            
            >hrvatski (hr)</a>
        </li>
      
        <li class="language language-hu">
          <a rel="alternate" lang="hu" hreflang="hu"
            
              href="../hu/index.html"
            
            >magyar (hu)</a>
        </li>
      
        <li class="language language-hy">
          <a rel="alternate" lang="hy" hreflang="hy"
            
              href="../hy/index.html"
            
            >Հայերեն (hy)</a>
        </li>
      
        <li class="language language-id">
          <a rel="alternate" lang="id" hreflang="id"
            
              href="../id/index.html"
            
            >bahasa Indonesia (id)</a>
        </li>
      
        <li class="language language-it">
          <a rel="alternate" lang="it" hreflang="it"
            
              href="../it/index.html"
            
            >italiano (it)</a>
        </li>
      
        <li class="language language-ja">
          <a rel="alternate" lang="ja" hreflang="ja"
            
              href="../ja/index.html"
            
            >日本語 (ja)</a>
        </li>
      
        <li class="language language-ka">
          <a rel="alternate" lang="ka" hreflang="ka"
            
              href="../ka/index.html"
            
            >ქართული (ka)</a>
        </li>
      
        <li class="language language-kab">
          <a rel="alternate" lang="kab" hreflang="kab"
            
              href="index.html"
            
            >taqbaylit (kab)</a>
        </li>
      
        <li class="language language-ko">
          <a rel="alternate" lang="ko" hreflang="ko"
            
              href="../ko/index.html"
            
            >한국어 (ko)</a>
        </li>
      
        <li class="language language-nl">
          <a rel="alternate" lang="nl" hreflang="nl"
            
              href="../nl/index.html"
            
            >Nederlands (nl)</a>
        </li>
      
        <li class="language language-pl">
          <a rel="alternate" lang="pl" hreflang="pl"
            
              href="../pl/index.html"
            
            >polski (pl)</a>
        </li>
      
        <li class="language language-pt-BR">
          <a rel="alternate" lang="pt-BR" hreflang="pt-BR"
            
              href="../pt-BR/index.html"
            
            >português brasileiro (pt-BR)</a>
        </li>
      
        <li class="language language-ro">
          <a rel="alternate" lang="ro" hreflang="ro"
            
              href="../ro/index.html"
            
            >Română (ro)</a>
        </li>
      
        <li class="language language-ru">
          <a rel="alternate" lang="ru" hreflang="ru"
            
              href="../ru/index.html"
            
            >pyccкий (ru)</a>
        </li>
      
        <li class="language language-sk">
          <a rel="alternate" lang="sk" hreflang="sk"
            
              href="../sk/index.html"
            
            >slovensky (sk)</a>
        </li>
      
        <li class="language language-sl">
          <a rel="alternate" lang="sl" hreflang="sl"
            
              href="../sl/index.html"
            
            >slovenščina (sl)</a>
        </li>
      
        <li class="language language-sv">
          <a rel="alternate" lang="sv" hreflang="sv"
            
              href="../sv/index.html"
            
            >svenska (sv)</a>
        </li>
      
        <li class="language language-tr">
          <a rel="alternate" lang="tr" hreflang="tr"
            
              href="../tr/index.html"
            
            >Türkçe (tr)</a>
        </li>
      
        <li class="language language-uk">
          <a rel="alternate" lang="uk" hreflang="uk"
            
              href="../uk/index.html"
            
            >українська (uk)</a>
        </li>
      
        <li class="language language-vi">
          <a rel="alternate" lang="vi" hreflang="vi"
            
              href="../vi/index.html"
            
            >vietnamese (vi)</a>
        </li>
      
        <li class="language language-zh-CN">
          <a rel="alternate" lang="zh-CN" hreflang="zh-CN"
            
              href="../zh-CN/index.html"
            
            >简体中文 (zh-CN)</a>
        </li>
      
        <li class="language language-zh-TW">
          <a rel="alternate" lang="zh-TW" hreflang="zh-TW"
            
              href="../zh-TW/index.html"
            
            >繁體中文 (zh-TW)</a>
        </li>
      
    </ul>
    <ul class="nav">
      
      
        
        
        
          <li class="version version-2.0.0">
            <a href="spec/v2.0.0.html">2.0.0</a>
          </li>
        
      
        
        
        
      
        
        
        
      
        
        
        
      
        
        
        
      
    </ul>
    <div id="spec">
     <h1 id="asefrek-anamkan-n-yileqman-200">Asefrek anamkan n yileqman 2.0.0</h1>

<h2 id="agzul">Agzul</h2>

<p>Mi ara tesɛum uṭṭun n ulqem s talɣa MAJOR.MINOR.PATCH, ilaq ad tesnernim:</p>

<ol>
  <li>alqem MAJOR mi ara tgem abeddel n API yemyagin d wayen yezrin,</li>
  <li>alqem MINOR mi ara ternum timahilin yemɛaban d wayen yezrin,</li>
  <li>alqem PATCH mi ara tgem iseɣtiyen n tuccḍiwin yemɛaban d wayen yezrin.</li>
</ol>

<p>Llant tecraḍ nniḍen i yileqman send tuffɣa (pre-release) d yidfersefka n usali
(build metadata) i irennun d isiɣzaf i talɣa MAJOR.MINOR.PATCH.</p>

<h2 id="tazwart">Tazwart</h2>

<p>Deg umaḍal n usnefli n yiseɣẓanen, tella yiwet n tegnit ttkukrun-tt medden
ssawalen-as “times n teglin” (seg Teglizit “dependency hell”). Simal yettimɣur
unagraw-nwen, simal trennum iwemmusen i useɣẓan-nwen, simal yettaẓ-d wass deg
ur as-tettafem ara akk ixef-is deg wanu-a yesbelɛen asirem.</p>

<p>Deg unagraw deg i caḍent teglin, asufeɣ n yileqman imaynuten n kra yisger yezmer
ad yuɣal awal sin am yir targit. Ma yella ilugan n tigelt bezzaf ḥersen, tzemrem
ad tesweḥlem ileqman-nwen (ur tettizmirem ara ad tleqmem isger war ma
tessufɣem-d ileqman imaynuten n yal isger uɣur yurez). Ma yella tiglin bezzaf
serrḥent, iban ad d-teɣlim deg uceṛṛeɛ n ulqem (aqbal s tmara n umɛabi d
yileqman i d-itteddun nnig wayen ilaqen). Ma ur ken-yeǧǧi ara usewḥel n
yileqman neɣ aceṛṛeɛ n yileqman ad tseddum asenfar-nwen ar zdat s tefses
d tɣellist, ad d-tafem iman-nwen deg “tmes n teglin”.</p>

<p>Akken ad yefru wugur-a, summreɣ-d kra n yilugan d tmariwin ara awen-d-yinin amek
ara tesbeddem neɣ ad tesnernim uṭṭunen n yileqman. Ilugan-a bnan ― ɣas akken
mačči ala ɣef waya ― ɣef tsemras i nennum, yellan yakan ttwaseqdacent s waṭas
ama deg useɣẓan uslig ama deg win yeldin. Akken ad yeddu unagraw-a, ilaq ad
tesbeddem API tazayezt (agrudem n usihel n yesnasen). Aya yezmer ad yili s
usedles neɣ ad yettwaseyyef deg tengalt yakan. Akken yebɣu yili, API-a ilaq ad
tettwafham yerna ad temqet. Mi dayen tesbeddem-tt, ad tessawalem ɣef
ubeddel-is s usnerni n wuṭṭun-nwen n ulqem. Ma nesɛa alqem s talɣa X.Y.Z
(Major.Minor.Patch), iseɣtiyen ur nettbeddil ara API ad snernin alqem patch,
abeddel d usegmu n API yemɛaban d wayen yezrin ad snernin minor, abeddel n API
yemyagin d wayen yezrin ad yesnerni alqem major.</p>

<p>Semmaɣ-as i unagraw-a “aleqqem anamkan”. S unagraw-a, uṭṭunen n ulqem d wamek s
i ttnernin ttaken anamek i tengalt uɣur cudden d wayen yettbeddilen seg ulqem
ar wayeḍ.</p>

<h2 id="asefru-n-uleqqem-anamkan-semver">Asefru n uleqqem anamkan (SemVer)</h2>

<p>Awalen yufraren “ILAQ” (MUST/SHALL), “UR ILAQ ARA” (MUST NOT/SHALL NOT),
“YETTUḤETTMEM” (REQUIRED), “YEWWI-D” (SHOULD), “UR D-YEWWI ARA” (SHOULD NOT),
“YELHA” (RECOMMENDED), “YEZMER” (MAY), “AXETRAN” (OPTIONAL) i d-yeddan deg
wezmam-a, yewwi-d ad ttwafehmen akken i ten-id-mlan deg
<a href="http://tools.ietf.org/html/rfc2119">RFC 2119</a>.</p>

<ol>
  <li>
    <p>Aseɣẓan yesseqdacen aleqqem anamkan ILAQ ad yesbedd API tazayezt. API-a
tezmer ad tili deg tengalt yakan neɣ ad d-tettwasefhem akken iwata deg
yiseftar. Akken tebɣu tili, ILAQ ad tettwafham yerna ad temqet.</p>
  </li>
  <li>
    <p>Uṭṭun amagnu n ulqem ILAQ ad yili s talɣa X.Y.Z anda X, Y d Z d ummiden ur
nelli d uzdiren, UR ILAQ ARA ad gebren ilmawen ur nesɛi anamek. X d alqem
ameqran (major), Y d alqem ameẓyan (minor), ma d Z d alqem n useɣti (patch). Yal
aferdis ILAQ ad yettnerni s wudem umḍin. Amedya: 1.9.0 -&gt; 1.10.0 -&gt; 1.11.0.</p>
  </li>
  <li>
    <p>Ma dayen yeffeɣ-d yisger s kra ulqem, ayen yellan deg ulqem-a UR ILAQ ARA ad
ibeddel. Ma yella-d kra ubeddel, ILAQ ad d-yeffeɣ deg ulqem amaynut.</p>
  </li>
  <li>
    <p>Ilem deg ulqem ameqran (0.y.z) yemmug i usnefli amezwaru. Kullec YEZMER ad
ibeddel seg teswiɛt ar tayeḍ. API tazayezt UR D-YEWWI ARA ad tettwaḥsab terked.</p>
  </li>
  <li>
    <p>D alqem 1.0.0 i yesbeddayen API tazayezt. Abrid ara yaɣ usnerni n wuṭṭun n
ulqem segmi ara d-yeffeɣ, yeqqen ɣer API-nni tazayezt d wamek i tettbeddil.</p>
  </li>
  <li>
    <p>Alqem n useɣti Z (x.y.Z | x &gt; 0) ILAQ ad yennerni ma yella d iseɣtiyen kan
yemɛaban d wayen yezrin i d-ikecmen. Aseɣti n ubug d abeddel agensas i
yettseggimen tikli yeccḍen.</p>
  </li>
  <li>
    <p>Alqem ameẓyan Y (x.Y.z | x &gt; 0) ILAQ ad yennerni ma yella tekcem-d tmahilt
tamaynut yemɛaban d wayen yezrin ɣer API tazayezt. ILAQ daɣen ad yennerni ma
yella kra n tmahilt n API tazayezt tettwacreḍ d tin ara yettwakksen. YEZMER ad
yennerni ma tekcem-d tmahilt tamynut neɣ aseggem meqqren i yerzan tanglat
tusligt kan. YEZMER ad d-yeglu s ubeddel deg uswir n useɣti. Mi ara yennerni
ulqem ameẓyan, alqem n useɣti ILAQ ad yuɣal ar 0.</p>
  </li>
  <li>
    <p>Alqem ameqran X (X.y.z | X &gt; 0) ILAQ ad yennerni ma nessekcem kra ubeddel
yemyagin d wayen yezrin ar API tazayezt. YEZMER daɣen ad d-yeglu s ubeddel deg
uswir ameẓyan neɣ n useɣti. Alqem n useɣti d ulqem ameẓyan ILAQ ad uɣalen ar 0
mi ara yennerni ulqem ameqran.</p>
  </li>
  <li>
    <p>Alqem send tuffɣa YEZMER ad d-iban s tmerna n ujerrid d umazrar n yiferdisen
yebḍan s tenqiḍt deffir kan ulqem n useɣti. Iferdisen-a UR ILAQ ad gebren ala
isekkilen igmumḍinen ASCII d ujerrid [0-9A-Za-z-]. Iferdisen-a UR ILAQ ARA ad
ilin d ilmawen. Iferdisen umḍinen UR ILAQ ARA ad gebren ilmawen ur nesɛi anamek.
Alqem send tuffɣa yettas-d ddaw ulqem amagnu i icudden ɣur-s. Alqem send tuffɣa
d alqem ur nerkid ara yerna yezmer ur yettqadar ara tiwtilin n umɛabi i yeɛnan
alqem amagnu i icudden ɣur-s. Imedyaten: 1.0.0-alpha, 1.0.0-alpha.1,
1.0.0-0.3.7, 1.0.0-x.7.z.92.</p>
  </li>
  <li>
    <p>Idfersefka n usali ZEMREN ad d-binen s tmerna n uzmul “+” d umazrar n
yiferdisen yebḍan s tenqiḍt, deffir kan ulqem n useɣti neɣ n ulqem send
tuffɣa. Iferdisen-a UR ILAQ ad gebren ala isekkilen igmumḍinen ASCII d ujerrid
[0-9A-Za-z-]. Iferdisen-a UR ILAQ ARA ad ilin d ilmawen. Idfersefka n usali
ILAQ ad ttwazeglen deg umyizwer n yileqman. Ɣef waya, ma llan sin n yileqman
mgaraden kan deg yidfersefka n usali, atenan kifkif-iten deg umyizwer.
Imedyaten:  1.0.0-alpha+001, 1.0.0+20130313144700, 1.0.0-beta+exp.sha.5114f85.</p>
  </li>
  <li>
    <p>Amyizwer ger yileqman yemmal-d amek ara ttwasettfen wa deffir wa. Amyizwer
ILAQ ad yettwaḥsab s beṭṭu n ulqem aferdis aferdis: ameqran, ameẓyan, n useɣti
d send tuffɣa s umyizwer-a (idfersefka ur ttekkin ara deg umyizwer). Amyizwer
yettili-d akken kan ara d-naf amgirred amenzu mi ara nesmenyif ger yiferdisen-a
yiwen yiwen seg uzelmaḍ ar uyeffus akka: alqem ameqran, alqem ameẓyan d ulqem
n useɣti nesmenyif-iten dima s wudem umḍin. Amedya: 1.0.0 &lt; 2.0.0 &lt; 2.1.0 &lt;
2.1.1. Mi ara yilin yiferdisen imeqranen d yimeẓyanen d wid n useɣti d imegduya,
alqem send tuffɣa ad d-yezg ddaw ulqem amagnu. Amedya: 1.0.0-alpha &lt; 1.0.0.
Amyizwer ger sin n yileqman send tuffɣa i iɛedlen aferdis ameqran d umeẓyan
d win n useɣti ILAQ ad yili s usmenyif n yal aferdis iḥazen s tenqiḍt seg
uzelmaḍ ar uyeffus alamma nufa-d amgirred akka: asmenyif n yiferdisen igebren
ala uṭṭunen ad d-yili s wudem umḍin, ma d asmenyif n yiferdisen yesɛan
isekkilen d yijerriden ad yili s umyizwer ASCII deg ugemmay. Alqem send tuffɣa
i umi ggten yiferdisen ad d-yezg ddaw n win yesɛan ciṭṭuḥ, ma ɛedlen akk
iferdisen-nni yezwaren. Amedya: 1.0.0-alpha &lt; 1.0.0-alpha.1 &lt; 1.0.0-alpha.beta
&lt; 1.0.0-beta &lt; 1.0.0-beta.2 &lt; 1.0.0-beta.11 &lt; 1.0.0-rc.1 &lt; 1.0.0.</p>
  </li>
</ol>

<h2 id="iwacu-ad-nseqdec-aleqqem-anamkan">Iwacu ad nseqdec aleqqem anamkan?</h2>

<p>Aya mačči d takti tamaynut neɣ d tin ara ibeddlen tudert. Tidet kan, yezmer
txeddmem yakan ayen iqerben ar waya. Ugur d wa: “iqreben” ur icaḍ ara. War
amtawi d kra n ulugen unṣib, ad uɣalen wuṭṭunen n yileqman ur nfiɛen ara i
usefrek n teglin. S usbeddi n yisem d unamek ibanen i tikta i d-nefka da, ad
yishil ad tesfehmem ayen i tgemnem i widak yesseqdacen aseɣẓan-nwen. Mi ara ibin
wayen tgemnem, tzemrem ad d-txedmem aslugen iserḥen (d acu mačči bezzaf)
n tiglin.</p>

<p>Atan umedya ameẓyan ara d-iseknen amek ara yerr uleqqem anamkan “times n teglin”
d tamsalt yefran. Ad d-nini nesɛa tamkarḍit isem-is “AkamyunUsexsi”. Tettuḥwaǧ
isger iteddun s uleqqem anamkan semman-as “Tasellumt”. Ass deg i d-yennulfa
AkamyunUsexsi, Tasellumt tella deg ulqem 3.1.0. Ma yesseqdac AkamyunUsexsi kra
n tmahilt i d-ikecmmen deg 3.1.0, tzemrem ad d-tinim war aɣbel belli alqem
n tagelt Tasellumt ilaq ad yili nnig n 3.1.0 maca ddaw n 4.0.0. Imir, asmi
ara d-ffɣen yileqman 3.1.1 d 3.2.0 n Tasellumt, tzemrem ad ten-ternum ar
unagraw-nwen n usefrek n yisegran yerna teẓram ad mɛaban d useɣẓan-nni i
ten-yuḥwaǧen.</p>

<p>Win yellan d aneflay amasay, iban ad yebɣu ad isefqed kra ubeddel i d-yellan
deg yisger ma itteddu akken iwata. Deg tilawt, timsal mačči d iger iberzen;
ulac ayen i nezmer ad nexdem mgal aya nnig uḥader. Ayen i tzemrem ad txedmem,
d aseqdec n uleqqem anamkan ara awen-d-yefken abrid yelhan i usufeɣ d uleqqem
n yisegran war ma tcelɛem-d deg usufeɣ n teglin, s wakka ad d-trebḥem akud
yerna ad tekksem aɣbel.</p>

<p>Ma yella yeffeɣ fell-awen akk waya, tuḥwaǧem kan ad d-tinim belli tseqdacem-t
yerna ad tḍefrem ilugan akken ad tebdum aseqdec n uleqqem anamkan. Rnut aseɣwen
ar usmel-a deg README-nwen akken ad walin wiyaḍ ilugan yerna ad d-sfaydin
seg-sen.</p>

<h2 id="isteqsiyen-imezga">Isteqsiyen imezga</h2>

<h3 id="amek-i-ilaq-ad-sferkeɣ-abeddel-deg-uḥric-amenzu-n-usnefli-0yz">Amek i ilaq ad sferkeɣ abeddel deg uḥric amenzu n usnefli 0.y.z?</h3>

<p>Abrid isehlen akk d beddu n usnefli amenzu seg ulqem 0.1.0, syin akkin ad
tesnernayem alqem ameẓyan i yal asufeɣ amaynut.</p>

<h3 id="amek-ara-nẓer-melmi-ara-d-nessufeɣ-alqem-100">Amek ara nẓer melmi ara d-nessufeɣ alqem 1.0.0?</h3>

<p>Ma yella useɣẓan-nwen yettwaseqdec deg ufares, ahat yewwi-d ad yili s ulqem
1.0.0. Ma yella tesɛam API irekden uɣur bdan ttwarzen iseqdacen, ilaq ad tilim
s ulqem 1.0.0. Ma tebdam tcelɛem-d deg umɛabi d wayen yezrin, ilaq ad tilim
yakan deg ulqem 1.0.0.</p>

<h3 id="wissen-aya-ma-ur-yettekkes-ara-afud-i-usnefli-arurad-d-wallusen-wezzilen">Wissen aya ma ur yettekkes ara afud i usnefli arurad d wallusen wezzilen?</h3>

<p>Alqem ameqran ilem (0) yemmug i usnefli arurad. Ma tettbeddilem API yal ass,
ilaq ad teqqimem deg ulqem 0.y.z neɣ deg ufurek iḥazen i usnefli ad tqeddcem
ɣef ulqem ameqran i d-iteddun.</p>

<h3 id="ma-kra-n-ubeddel-meẓẓiyen-yemyagin-d-wayen-yezrin-deg-api-tazayezt-yuḥwaǧ-anserni-n-ulqem-ur-nettaweḍ-ara-awal-sin-ar-ulqem-4200">Ma kra n ubeddel meẓẓiyen yemyagin d wayen yezrin deg API tazayezt yuḥwaǧ anserni n ulqem, ur nettaweḍ ara awal sin ar ulqem 42.0.0?</h3>

<p>Aya d tamsalt n usnefli s tmasit d uwali ar zdat. Abeddel ara yerẓen amɛabi ur
ilaq ara ad d-yekcem kan akka ar useɣẓan uɣur teqqen aṭas n tengalt. Asali ar
ulqem amaynut yezmer ad d-yekker ɣlay. Ma tesnernam alqem ameqran akken ad
d-tessufɣem abeddel ur nemɛaba ara, aql-iken tettmeyyizem ɣef wayen ara d-yeglu
ubeddel-nwen, yerna tettakem azal i wassaɣ yellan ger tseglut d wayen i d-tesqam.</p>

<h3 id="asefter-n-api-tazayezt-akken-ma-tella-d-axeddim-meqqren-mliḥ">Asefter n API tazayezt akken ma tella d axeddim meqqren mliḥ!</h3>

<p>Yewwi-d fell-awen s yisem-nwen d ineflayen imsaduren ad tesdelsem aseɣẓan-nwen
yemmugen akken ad tesqedcen wiyaḍ. Asefrek n umcubbak n useɣẓan d ayen yesɛan
azal meqqren akken ad yeqqim usenfar ifaz. Yuɛer ad naweḍ ar waya ma yella yiwen
ur yeẓri amek ara iseqdec aseɣẓan, neɣ anti tarrayin i umi yezmer ad isiwel.
Syin akkin, aleqqem anamkan d usbeddi igerrzen n API tazayezt ad ǧǧen yal yiwen
ad yeddu ɣer zdat war uguren.</p>

<h3 id="dacu-i-ilaq-ad-nexedem-ma-yella-nessufeɣ-d-s-tuccḍa-abeddel-ur-nemɛaba-ara-d-wayen-yezrin-deg-ulqem-ameẓyan">Dacu i ilaq ad nexedem ma yella nessufeɣ-d s tuccḍa abeddel ur nemɛaba ara d wayen yezrin deg ulqem ameẓyan?</h3>

<p>Akken kan ara d-takim belli terẓam asefru n uleqqem anamkan, ilaq ad tesseɣtim
ugur yerna ad d-tessufɣem alqem ameẓyan amaynut ara d-yerren amɛabi d wayen
yezrin. Ula deg tegnit am ta, ur ilaq ara ad tbeddlem ileqman i d-yeffɣen. Ma
twalam ilaq, sdelset alqem-nni yeccḍen, tesɛelmem iseqdacen-nwen s wugur-a i
d-yellan.</p>

<h3 id="dacu-i-ilaq-ad-nexdem-mi-ara-nelqem-tiglin-nneɣ-war-ma-nbeddel-api-tazayezt">Dacu i ilaq ad nexdem mi ara nelqem tiglin-nneɣ war ma nbeddel API tazayezt?</h3>

<p>Aya yezmer ad yettusemma d abddel yemɛaban imi ur yettnal ara API tazayezt.
Iseɣẓanen yurzen ɣer teglin yecban tid n uwemmus-nwen ahat ad sɛun asefru-nsen
n teglin, ihi amsekar-nsent ad ifiq ma yella kra n wugur. Akken ad teẓrem ma
ad yili ubeddel deg uswir n useɣti neɣ deg uswir ameẓyan, ilaq ad twalim ma
tessulim tiglin-nwen akken ad tesseɣtim abug neɣ akken ad d-teskecmem tamahilt
tamynut. Tezga tettili-d tmerna n tengalt deg tegnit-nni tis snat, d ayen i
yuḥwaǧen bla ccekk asnerni n ulqem ameẓyan.</p>

<h3 id="amek-ara-nexdem-ma-nbeddel-s-tuccḍa-api-tazayezt-s-wudem-ur-nemɛaba-ara-d-ubeddel-n-wuṭṭun-n-ulqem-md-tessekcem-d-tengalt-abeddel-meqqren-yerẓan-amɛabi-deg-ulqem-n-useɣti">Amek ara nexdem ma nbeddel s tuccḍa API tazayezt s wudem ur nemɛaba ara d ubeddel n wuṭṭun n ulqem (md. tessekcem-d tengalt abeddel meqqren yerẓan amɛabi deg ulqem n useɣti)?</h3>

<p>D kunwi i yeẓran. Ma llan aṭas i ken-yeṭṭafaren, ara tḥazem mliḥ s tuɣalin ar
deffir ma terram API tazayezt akken tella, ahat yif-it ma tessufɣem-d alqem
ameqran, ɣas akken abeddel-nwen icaḍ-as uleqqem n useɣti. Ur tettut ara belli
aleqqem anamkan yemmug akken ad yefk anamek i usnerni n wuṭṭunen n yileqman.
Ma yella ubeddel i d-yellan yesɛa azal meqqren i yiseqdacen-nwen, sbinet-asen
-t-id s wuṭṭun n ulqem.</p>

<h3 id="amek-ara-nsefrek-acraḍ-n-tukksa-n-tmahilin">Amek ara nsefrek acraḍ n tukksa n tmahilin?</h3>

<p>Acraḍ n tmahilin send ad ttwakksent d tigawt yuzzlen deg usnefli n useɣẓan yerna
d ayen i as-ilaqen tikwal akken ad yaẓ ɣer zdat. Mi ara tcerḍeḍ aḥric deg
API-nwen tazayezt ad yettwakkes, ɣur-wen snat n tɣawsiwin ad tent-txedmem: (1)
ad tleqmem iseftar-nwen akken ad ẓren iseqdacen-nwen, (2) ad d-tessufɣem alqem
ameẓyan amaynut deg ara d-tseddum acraḍ n tukksa. Send ad tekksem akk kra
tamahilt deg ulqem ameqran amaynut, ilaq ad d-tessufɣem ma drus yiwen ulqem
ameẓyan i d-immalen tukksa-a akken iseqdacen ad ɛeddin dac dac ɣer API tamaynut.</p>

<h3 id="yesɛa-uleqqem-anamkan-kra-n-tilist-ɣef-teɣzi-n-wuṭṭun-n-ulqem">Yesɛa uleqqem anamkan kra n tilist ɣef teɣzi n wuṭṭun n ulqem?</h3>

<p>Ala, dacu meyyez akken i iwata. Ahat uṭṭun n ulqem n 255 n yisekkilen (d amedya
kan) bezzaf ɣezzif. Yerna, kra n yinagrawen ttseyyifen tilisa ɣef teɣzi n uzrar
n wuṭṭun n ulqem.</p>

<h3 id="v123-d-alqem-anamkan">“v1.2.3” d alqem anamkan?</h3>

<p>Ala, “v1.2.3” mačči d alqem anamkan. Maca, timerna n “v” (seg Teglizit) deg
tazwara n ulqem anamkan akken ad d-ibin belli d uṭṭun n ulqem, d ayen yuzzlen
s waṭas. Nettmagar-d aṭas asemẓi n “version” s “v” deg usefrek n yileqman.
Amedya: <code class="language-plaintext highlighter-rouge">git tag v1.2.3 -m "Asufeɣ n ulqem 1.2.3"</code>, anda “v1.2.3” d isem
n tecreḍt, ma yella d alqem anamkan d “1.2.3”.</p>

<h3 id="tella-kra-n-tenfalit-talugant-regex-i-usentem-n-uzrar-n-ulqem-anamkan">Tella kra n tenfalit talugant (RegEx) i usentem n uzrar n ulqem anamkan?</h3>

<p>Llant snat. Yiwet s yigrawen yettusemman tetteddu deg yinagrawen i asen-izemren
(PCRE [Perl Compatible Regular Expressions, am Perl, PHP d R], Python akked Go).</p>

<p>Wali: <a href="https://regex101.com/r/Ly7O1x/3/">https://regex101.com/r/Ly7O1x/3/</a></p>

<div class="language-plaintext highlighter-rouge"><div class="highlight"><pre class="highlight"><code>^(?P&lt;major&gt;0|[1-9]\d*)\.(?P&lt;minor&gt;0|[1-9]\d*)\.(?P&lt;patch&gt;0|[1-9]\d*)(?:-(?P&lt;prerelease&gt;(?:0|[1-9]\d*|\d*[a-zA-Z-][0-9a-zA-Z-]*)(?:\.(?:0|[1-9]\d*|\d*[a-zA-Z-][0-9a-zA-Z-]*))*))?(?:\+(?P&lt;buildmetadata&gt;[0-9a-zA-Z-]+(?:\.[0-9a-zA-Z-]+)*))?$
</code></pre></div></div>

<p>Tella tayeḍ s yigrawen n tuṭṭfiwin s wuṭṭunen (agraw1 = major, agraw2 = minor,
agraw3 = patch, agraw4 = prerelease ma d agraw5 = buildmetadata) temɛaba d ECMA
Script (JavaScript), PCRE (Perl Compatible Regular Expressions, am Perl, PHP
d R), Python akked Go.</p>

<p>Wali: <a href="https://regex101.com/r/vkijKf/1/">https://regex101.com/r/vkijKf/1/</a></p>

<div class="language-plaintext highlighter-rouge"><div class="highlight"><pre class="highlight"><code>^(0|[1-9]\d*)\.(0|[1-9]\d*)\.(0|[1-9]\d*)(?:-((?:0|[1-9]\d*|\d*[a-zA-Z-][0-9a-zA-Z-]*)(?:\.(?:0|[1-9]\d*|\d*[a-zA-Z-][0-9a-zA-Z-]*))*))?(?:\+([0-9a-zA-Z-]+(?:\.[0-9a-zA-Z-]+)*))?$
</code></pre></div></div>

<h2 id="ayen-yerzan">Ayen yerzan</h2>

<p>Asefru n uleqqem anamkan yura-t <a href="http://tom.preston-werner.com">Tom Preston-Werner</a>,
win i d-yesnulfan Gravatar yerna yettekki deg usufeɣ n GitHub.</p>

<p>Ma tebɣam ad d-teǧǧem iwenniten, <a href="https://github.com/semver/semver/issues">ldit atiki deg GitHub</a>
ma ulac aɣilif.</p>

<h2 id="turagt">Turagt</h2>

<p><a href="http://creativecommons.org/licenses/by/3.0/">Creative Commons ― CC BY 3.0</a></p>

    </div>
    <script src="../../js/anchorli.js"></script>
  </body>
</html>
